<div id="gutenb">
<h3>Positiones Juris</h3>
<p class="center"><span class="upper">Quas<br/>
      auspice deo<br/>
      inclyti jureconsultorum ordinis<br/>
      consensu<br/>
      pro licentia<br/>
      summos in utroque jure honores<br/>
      rite consequendi<br/>
      in alma argentinensi<br/>
      die VI. Augusti MDCCLXXI</span></p>
<p class="center"><span class="upper">H. L. Q. C.<br/>
      publice defendet<br/>
      Ioannes Wolfgang Gœthe<br/>
      Moeno-Francofurtensis</span></p>
<p class="center"><span class="upper">Argentorati<br/>
      ex officina Johannis Henrici Heitzii,<br/>
      Universit. typographi</span></p>
<p class="centerbig">I.</p>
<p>Jus naturæ est, quod natura omnia animalia docuit.</p>
<p class="centerbig">II.</p>
<p>Consuetudo abrogat &amp; emendat legem s[c]riptam.</p>
<p class="centerbig">III.</p>
<p>Idonea cautio fit tam per pignora, quam per fidejussores.</p>
<p class="centerbig">IV.</p>
<p>Pactum contractibus bonæ fidei adjectum parit actionem; sed stricti juris contractibus appositum actionem non producit.</p>
<p class="centerbig">V.</p>
<p>Prodigus non ipso jure, sed Magistratus sententia bonorum administratione interdicitur, &amp; post interdictionem promittendo, ne quidem naturaliter obligatur. <a id="page284" name="page284" title="wedi/uhermann"></a></p>
<p class="centerbig">VI.</p>
<p>Illiterati &amp; juris imperiti judices esse non possunt.</p>
<p class="centerbig">VII.</p>
<p>Transactio super re certa vel judicata fieri non potest.</p>
<p class="centerbig">VIII.</p>
<p>Servitute imposita, ne luminibus officiatur, tam de futuris, quam de præsentibus luminibus cautum censetur.</p>
<p class="centerbig">IX.</p>
<p>Testator non potest usufructuario remittere cautionem fructuariam earum rerum, quæ usu consumuntur, in præjudicium hæredis.</p>
<p class="centerbig">X.</p>
<p>Publiciana, actio cum rei vindicatione in eodem libello conjungi potest.</p>
<p class="centerbig">XI.</p>
<p>In stricti juris actionibus fructus non veniunt nisi a tempore litis contestatæ.</p>
<p class="centerbig">XII.</p>
<p>Subscriptio instrumenti non continuo obligat scribentem.</p>
<p class="centerbig">XIII.</p>
<p>Res hostium legari potest.</p>
<p class="centerbig">XIV.</p>
<p>Creditor pignus naturaliter possidet.</p>
<p class="centerbig">XV.</p>
<p>Urbanum prædium distinguit a rustico, non locus, sed materia.</p>
<p class="centerbig">XVI.</p>
<p>Remedium L. 2. Cod. de Rescind. Vendit. non habet locum in transactione. <a id="page285" name="page285" title="wedi/uhermann"></a></p>
<p class="centerbig">XVII.</p>
<p>Sola præstatio usurarum longo tempore facta non inducit obligationem usurarum in futurum.</p>
<p class="centerbig">XVIII.</p>
<p>Societas solvitur morte, heresque socii in societate non succedit.</p>
<p class="centerbig">XIX.</p>
<p>Pro vino vel frumento mutuato reddi non potest pecunia, invito creditore.</p>
<p class="centerbig">XX.</p>
<p>Reus non tenetur actori edere instrumenta vel rationes ad intentionem ejus fundandam; sed actor reo ad probandam exceptionem instrumenta edere tenetur.</p>
<p class="centerbig">XXI.</p>
<p>Favorabiliores rei potius quam actores habentur.</p>
<p class="centerbig">XXII.</p>
<p>Furti tenetur cujus ope vel consilio tantum furtum factum est.</p>
<p class="centerbig">XXIII.</p>
<p>Qui legat certam fructuum quantitatem, si non nascatur tantum, quantum legavit, hæres ad præstationem totius tenetur.</p>
<p class="centerbig">XXIV.</p>
<p>Testamentum, quo posthumus præteritus vivo testatore decedit, valet.</p>
<p class="centerbig">XXV.</p>
<p>Fructus &amp; usuræ legatorum a tempore moræ debentur.</p>
<p class="centerbig">XXVI.</p>
<p>Liberi &amp; liberti non restituuntur in integrum contra parentes &amp; patronos. <a id="page286" name="page286" title="wedi/uhermann"></a></p>
<p class="centerbig">XXVII.</p>
<p>Redditio chirographi facta a creditore debitori, inducit remissionem debiti, pignoris vero restitutio non idem.</p>
<p class="centerbig">XXVIII.</p>
<p>Ususfructus non dominii pars sed servitus est.</p>
<p class="centerbig">XXIX.</p>
<p>Quando nihil pactum est de distrahendo pignore, creditor nihilominus post unam denunciationem pignus vendere potest.</p>
<p class="centerbig">XXX.</p>
<p>Suspectus tutor ob latam culpam remotus non fit infamis.</p>
<p class="centerbig">XXXI.</p>
<p>Dominium sine possessione acquiri non potest.</p>
<p class="centerbig">XXXII.</p>
<p>Actionis verbo non continetur exceptio.</p>
<p class="centerbig">XXXIII.</p>
<p>Privilegia realia transeunt ad hæredes, non personalia.</p>
<p class="centerbig">XXXIV.</p>
<p>Major annis XVII. potest esse procurator ad litem.</p>
<p class="centerbig">XXXV.</p>
<p>In contractibus nominatis non datur condictio ob rem dati.</p>
<p class="centerbig">XXXVI.</p>
<p>Unica interpellatio constituit debitorem in mora.</p>
<p class="centerbig">XXXVII.</p>
<p>Venditor etsi fundum simpliciter vendat, tamen eum liberum a servitute præstare tenetur.</p>
<p class="centerbig">XXXVIII.</p>
<p>In contractibus jus accrescendi non habet locum. <a id="page287" name="page287" title="uhermann/wedi"></a></p>
<p class="centerbig">XXXIX.</p>
<p>Etiam ob latam culpam juratur in litem, &amp; lata culpa sub dolo continetur in civilibus caussis.</p>
<p class="centerbig">XL.</p>
<p>Nec urbanæ, nec rusticæ servitutes oppignorari possunt.</p>
<p class="centerbig">XLI.</p>
<p>Studium Juris longe præstantissimum est.</p>
<p class="centerbig">XLII.</p>
<p>De omnibus, quæ palam fiunt, judicat Jurisconsultus, de occultis Ecclesia.</p>
<p class="centerbig">XLIII.</p>
<p>Omnis legislatio ad Principem pertinet.</p>
<p class="centerbig">XLIV.</p>
<p>Ut &amp; legum interpretatio.</p>
<p class="centerbig">XLV.</p>
<p>Consuetudo legi non derogat.</p>
<p class="centerbig">XLVI.</p>
<p>Salus reipublicæ suprema lex esto.</p>
<p class="centerbig">XLVII.</p>
<p>Non usus sed utilitas gentium jus gentium constituit.</p>
<p class="centerbig">XLVIII.</p>
<p>Judici sola applicatio legum ad casus competit.</p>
<p class="centerbig">XLIX.</p>
<p>Legum corpus nunquam colligendum.</p>
<p class="centerbig">L.</p>
<p>Tabulæ potius conscribendæ, breves verbis, amplæ argumento. <a id="page288" name="page288" title="wedi/uhermann"></a></p>
<p class="centerbig">LI.</p>
<p>Interpretationes a Principe factae separatim colligendae, neque cum tabulis fundamentalibus confundendæ.</p>
<p class="centerbig">LII.</p>
<p>Sed qualibet generatione, vel novo quodam Regnante ad summum imperium evecto, abrogandæ, atque novæ interpretationes a Principe petendæ videntur.</p>
<p class="centerbig">LIII.</p>
<p>Pœenæ capitales non abrogandæ.</p>
<p class="centerbig">LIV.</p>
<p>Lex Saxonica, quæ non nisi confessum &amp; convictum condemnari vult, lex æquissima, effectu crudelissima evadit.</p>
<p class="centerbig">LV.</p>
<p>An fœmina partum recenter editum trucidans capite plectenda sit? quæstio est inter Doctores controversa.</p>
<p class="centerbig">LVI.</p>
<p>Servitus Juris naturalis est. <a id="page289" name="page289" title="uhermann/cal"></a></p>
<p> </p>
</div>